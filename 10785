	Името ми е Асен и обичам да чета. Занаятът ми е графичен дизайн, така че връзката ми с книгата е и професионална. Старая се да оцифровам сравнително стари книги, които никога не са съществували в дигитален вид, и които надали ще бъдат издадени в наши дни. При оцифровката се стремя да запазя максимално съответствие между хартиения оригинал и електронната версия; нерядко оставям остарелите форми и неактуални бележки, защото смятам, че те свидетелстват за времето, в което е подготвяна и издавана книгата и са част от нея.
	От професионалните коректори знам, че един ръкопис е като брашнян чувал, затова не страдам прекалено много, ако тук-там има допусната грешка: вярвам и се надявам, че някой следващ читател ще я излови, по същия начин както и аз се старая да коригирам пропуските на колегите „допринасящи“.