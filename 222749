Мичон Войскова

ДАМСКИ ГАМБИТ






















































Мичон Войскова, автор, 2005
Генчо Симеонов, художник на корицата, 2005
Ивайло Нинов, илюстрации, 2005
Редактор Николай Цонев

АСКОНИ-ИЗДАТ
ISBN 954-8542-87-0





Мичон Войскова






ДАМСКИ
ГАМБИТ


Епиграми
и сатирични стихотворения

























Стратегия


Сто мъдрости съпреживяла,
Една ми стига в цяла папка –
Към всяка цел вървя изцяло
Със собствено скроена шапка.
































Смешна фаза


Случи се ведъж, че казах
Нещо много остроумно,
От ефекта очевидно
Първа се закисках шумно.
Тъжно-смешно до тавана –
Не разбраха, завидяха
И смехът ми сам остана.

Тъжно-смешен до тавана...

























Диалог с Радой Ралин


„Светът е оцелял,
Защото се е смял.”

- Но по-напред с е наял!






























Преходна равносметка


След лъжливо „Осанна”,
грешки и омерзения,
истинновярна остана
само
таблицата за умножение.








Живот


С едничка цел да го спасявам
поех света върху гърба си.
Но чувам глас: „Така не става!
Я чакай, бе, ти пък коя си!”










Семейна мода


Зад семейния стобор
ни звук весел, нито спор.
Те си имат вяра –
и при всяка изневяра
гущерно-зелена гама
нежно звучи между двама
в до-ла-ре мажор.










Той – еди-кой



Таз главица дребна
шапката я стяга,
че с език разпрегнат
сам се само-впряга.









Надежда, Вяра, Любов


Вчера беше с тази Вяра,
след това дойде Любов,
но и с нея днес се скара
чул един НадеждИн зав.

Той за всички е готов.



Браво


Не му трябват пътни знаци –
и през кривите сокаци,
цепи все направо.

Де, бре, височайшо право!





В кръга на съдбата



И през каменната ера
царството на портиера
свършва до вратата.







Дамски гамбит


Тя ордите врази
прегази
до крайната редица –
превърна се  дребната пешка
в царица.




- Е, хей, хубавице
от бялата каста –
извика и черният кон, -
каква си царица
с дървяста* главица,
по щом си всевластна –
Поклон.





*думата е личен подарък от поета-сатирик
Николай Цонев













СледИЗБОРНО


Депутатът обеща
и в панелката джакузи,
Но след четири лета
бе направил само бузи.







Вратоглав въпрос


Сега не ми е до шега – та
той обърка ми света:
вратът ли пречи на главата
или главата на врата?















Покаятелно


„И вкупом съгрешихме!” –
той каза патетично.
Но грешките платихме
съвсем поединично.






Житие и страдание


Въпрос тревожен ме тормози
и Бог не може ми помози –
как да бъда права
в кривата държава.

















Българска преизподня


Нашенска ли орисия
гатанка ревниво крие –
по света да си талант,
а при свои – тра-ла-лант.







Българо-библейска


Не е с цървули –
с маратонки обут е,
но си остава
неверний Вуте.
















Пенсионерска


Като свидетел в този техно-век,
с коли-стрели с неземно измерение,
аз супер благодарен съм човек,
че още съм в движение.










Любов безумна


Желая те, бъди ми вързан в кърпа,
дори посмачкан,пораздърпан.
Живот без теб! О, няма как,
любими мой житейски знак –
стотак.











Заключение от наблюдение


Преходът ще свърши,
когато ни довърши.







Скверни думи за Адам


Ако не беше Ева да те просвети,
още да си в Рая ти.







Истина като всяка
Посечен дъб – готова драка.













Хоризонт


На магарето интереса
достига до овеса.








Властник


Мерната му едЕница
е голямата лъжица.







На политическата
юруш-баница


Дайте да дадем,
да се оядем.





ИНТЕРмедийна закачка


Премлада журналистка пищна,
с чужбински бос в хотел „Бел-вю”,
за пресата проблем ще нищи
в едно голямо ТИНТЕРВЮ.








Стенен часовник


Както веселяшки си върви,
нежно чука, ако се навие,
щом навит е и се настърви,
може и да бие.















Казус


Вредни са и безогледни
страховете ми от два дни –
той нямал мисли предни,
аз го обвинявам в задни.










Наздравица


За жената наша
вдигам пълна чаша –
да бъде възпята,
щом е налята.














Анамнеза


Болна съм, говорят фактите –
слаба съм в лактите.












Ген за мен


Земя и неби, звяр и природа
да са ми рода.














Оптимистично


Как равнодушно да настъпя
патриотичния си глас –
щом всеки втори е престъпник,
до първия заставам аз.






Кокоша сметка


Вземам мерки спешни –
по-скъпи за да са
яйцата днешни,
утре ще снеса.
















Наплювателно


Куфарчето си завързал,
нашенецът чака влак по гарите,
сигурен в едно – набързо
да оплюе на Европа тротоарите.










Народопсихология


Хока ме ги гласно
хората на власт,
но сме си наясно –
те са Ти и Аз.













Политическо кълбо


Сигурна съм и го зная –
щом му се изгуби края,
ръгом започват борбите,
кой да дърпа конците.








Загадка


На какво прилича
случка като тази –
аз да го обичам,
той да не ме мрази.















Съдбовен фасон


На овчия бял фон
по-тъмна и от грях
овцата черна бях.
Но вече остарях
и поумнях навярно –
сега съм бяла,
но сред черни.



























Ние – тук, а те – там


Захвърлил поредния фас от балкона,
човекът от панелната зона
докара Европа с пълно съзнание
на една угарка разстояние.












Глас народен


Говорят хората за вас –
ослушай се поне за малко –
че джипът ти от супер клас,
символизира катафалка.











Българска кратуна


С логика е подкрепена,
в сенчесто да се скатава –
колкото е по-зелена,
толкова е по-корава.







Последен шанс


Затъвайки из тази цветна тиня,
водач ни трябва ей такъв:
най-синият да е с червена кръв,
а пък червеният – със синя.

















Калпав Кольо, хитра Вера


А, бре, Кольо, гледай Вера
как факирства у тефтера –
Вера взела, дала Вера,
ала все на далавера.






Реванш


От пирамидите другарите
ни забърсаха парите –
ние пък по тротоарите
им избърсваме колите.


















„Времето е наше”


На надеждата семето,
само трови ни душите –
кой ще ни върне времето,
както и парите?!





Краставицата


Даже да е крива,
за менте не е приета –
но е супер лъжлива,
щом е на търкалета.

Знае го и кабинета...















Случка в тревата


Видях в една градина
покосена четирилистна
детелина.
Уж жаля за нея – горката,
а ми е ведро на душата –
четирилистна, четирилистна,
но
не се опази от косата.


























Закономерна зависимост


Кой може ред такъв да сложи –
съдбата ми подложи крак:
спънах се, о, мили Боже,
в кофа пълна със спЪнак.































Холна приказка


О, как тежи на шнура
абажура,
но мъдро го търпи, защото,
ако виси на крушка гола,
премижави ще бъде в хола –
ще дразни някому окото.

Я по-добре ще да е шнур
на достолепен абажур.
























Шанс в аванс


Имам си боя,
можех и аз
точно в този час
към върха да се втурна,
ако беше и моя
неговата майка
номенклатурна.









Рогът на изобилието


Всеки труд си прави,
прав да го изправи.













Двунога Европа ни чака,
а ние в гьола на батака
още сме на чет’ри крака.
Жаба някаква изквака:
- Ще ги питам тия как, а,
ще избягат от батака?
Отговори жаба друга,
жаба мъдра със заслуга:
- За големия батак
нужен е голям кривак.

Ква-а-а-к!
























Просто-двойно правило


И преди,
и днес дори,
философът прав е –
намаш ли пари,
имаш много здраве.







Българско чудо


Тя била голяма
               яма,
миличката ми Родина –
падаме двеста години –
дъното още го няма.

















Нашенски диалог



- Отче Матее,
не ни се живее
в Райска градина –
щем у пустиня!

Отроци Божи,
що ви тревожи –
както седите,
натам вървите.




















Любовно Н2О


В неканен час ръка незнайна
пресрещна нашите тела,
в очите ти съдбовна тайна
креши чрез моето „Ела!”

Докоснах твоя водород
чрез молекули кислородни –
ефирни, млади и свободни,
прежадни за любов и род.

И чудото добро и дръзко
в химичен код ни заплени –
закономерната ни връзка
до атомче ни разводни.





















Народна


Два се Ата ритом ритат,
па ги гледа млад конярин,
па ги гледа, па се пита:
„Ой ви, вази, двама Ата,
двама Ата на заплата –
имате ли ум в главата,
че копита си трошите,
че си ръфате ушите?
Що ви трябва да шумите,
та рахат да развалите?
Тебе крина, тебе крина –
дават ви ги на дузина.
Една ясла двама храни,
ха бъдете си акрани – 
някой да не се закани
за работа да ви хванИ.”

















Живот


Цъфти земята. Слънце грее
и клоните се кършат в плод –
повярвай, лесно се живее
със затварачка за компот.

Морето голо се показва
с процентите полезен йод –
ти не заничай в чужда пазва –
дръж затварачка за компот.

Животът с риковия фактор,
цеди от нас сълзи и пот –
ти нямаш „Форд” или пък трактор,
а затварачка за компот.

Но щом задуха Северняка
ще видиш как ще ти е гот –
в мазето щастие те чака
до отварачка за компот.
















Муха и паяк
Басня


Веднъж мухата,
както си летяла,
неволно връхлетяла
на паяк в мрежните обятия:
- Проклятие!
За милост няма да те моля,
изслушай ме, пък твоя воля –
кръвта ми ще изпиеш безвъзмездно,
но
жива ще ти бъда по-полезна.
- Е, казвай да те чуя!
- Когото искаш, ще оплюя.





















Пролетен мираж


Зад стобор с овощен двор
разцъвтя красива слива,
а до нея в храст до гуша
гърбавее дива круша.
Сливата се кипром-кипри
рой цветчета бели дипли –
гледа тя с усмивка крива
крушата дивачка-дива.
И когато сянка просва,
дебне да не я доксва.

Вярно, тя е слива млада,
но я чака изненада,
щом узнае – ще е слисана,
че е круша ашладисана.





















Басня за бора


Отсекли ниския бор,
издигнали го в чин „Топор”,
а истината ще рече –
безслънчевата злоба
                       ще му стигне
братята си да загроби
                                  и сече,
без окото му да мигне.

























Парадокс

Жалко!
Псувни много – деца малко.






Битка в офиса

Фатална е грешката,
защото е на колежката.






Радост Крушева

- Може да съм круша скапана,
но нали не съм нахапана.





Морска изцепка

- Водите ми са славни –
всички глави правя равни.



Академично

След много труд
и много яд,
изобретихме
крава-автомат.
Вярно е,
че тази крава
мляко и месо не дава,
но от друга страна
не приема храна.






БЮРОкритическа

Към главния Въпрос практически
подходих супер стратегически.
Но бях шутирана физически
от под-Въпросчета мръснически.













ВОПЛИ В РАЯ






****

Посред разцъфналата ръж
снага протегна Ева:
- Какъв ти рай, Пресвята Дево –
същински ад с единствен мъж.





Що е рекъл пък Адам

- Това от всички се разбира –
в охолство райско Ева измутира.
И щом върти любов със злото,
обратно искам си реброто.













ПРЕДМЕТНА ЕПИГРА-МИСТИКА



Модната обувка

- Може да съм тъпа,
но съм скъпа.




Жилетката

Чак и изпукаха ставите:
- Дайте да запретнам ръкавите.




Кантарът:

- И този бакалин я кара
без чувство за мяра.




Огледалото:

- Имам само един дефект –
показвам външния ефект.





Басня за зъба

Обечен със злато кътният зъб,
на другите зъби обърна гръб,
но кучешкият смигна наверев:
- Е, златен си, но нямаш нерв.











ЗАдържавника

Щом бърка в мед, ще ближе пръсти –
това по право му е кяр,
но как човек да се не кръсти –
изял меда с качето барабар.
















Кораб „България”

Корабът обичан,
тъй демократичен,
до брега заседна –
ах, Родино бедна,
глътна те морето.
Бре, да се невиди –
в хоризонта, ето,
нещо се провиди.
Господи, благати,
помощ май че иде.

Идваха пирати.























Балкански синдром

Ни луда крава, нито луд овен
за износ можем днес пробута,
от свои сме ошущкани – освен
залежите от завистта ни люта.

Одумват ни тормозно, че била
опасен вирус от балканеца
и кръсти се Европа, че беля
такава може да прескочи граница.


























Спец-венец

На падналите
от нападналите.










Вятърна мелница

Вятърна, вятърна, но
мели брашно.









Препирня

- Жената днес така е равноправна,
че отдавна е главна.
- Но горе-долу,
все е отдолу.




Любовен намек

Влудяващ дъх и повей без следи,
уханен вихър преди лягане...
Къкъвто искаш ти бъди,
но не и въздух под налягане.










ЛИЛИЧНОбиологична

За всякакви световни драми
и революции разбрах,
но по-голяма, Боже, няма
от тази в празния стомах.















СТАРОпоговорка

Търнето,
на лична длъжност бе прието,
че важната особа – щърка,
удобно в него с клюн да бърка.











Кархицата рече:

- О, прави Боже,
кой ли може
да ме утеши –
роден за власт,
мушник съм аз,
но без уши.











Катъриада

Удари катърат
с юмрук по масата:
- Аз съм
	за чистотата
		в расата!










Едрохапник

Захапалият едра пита
за мене, дребния, не пита.
















Балонът

Колкото да се надуна,
една карфичка струва.















Наздравица

Звучно кихна простак –
какво нахалство,
- Наздраве, началство,
кихни пак.












Стара драма в нова епиграма

Страх ме хваща
в дъжд и лошо време,
(сякаш нямам друг кахър),
срещу мен върви ли
дявол да го вземе,
някой с български чадър.









Думи на ухо

Не завиждай на богатите –
ланци златни – златен звън,
както са богати те,
всичко имат – нямат сън.
















Стъкло и елмаз

- Каква проказа –
Стъклото за Елмаза
		каза –
нацепва ми снагата.
А блогородният Елмаз
виновно проговаря:
- Такъв съм аз,
щом на Стъкларя
съм в ръката.

























Вълча перестройка

Слънцето догаряше в немара.
Вълкът долази до Овчаря –
на две се сви пред неговия праг:
- Овчарю драг,
недей ме съди,
омръзна ми самин да бъда –
вземи ме ти на служба
в една човеко-вълча дружба –
и звярът клетва ще положи.
Овчарят рекъл:
     - Може,
но ако тук заложиш
пред мен и пред кошарата,
кожата си – старата.
























Видело на хоризонта

Работата с тока
никак не е стока –
скочихме на нож,
че нощта ни стана ден,
а денят ни нощ.

Ако питат мен,
иде Видов ден,
даже вече е довтасал
за народа вампирясал.

























Магарешко конско

- И пак отиди в първа глуха,
системата ти дългоуха!
Не хвърляй къч
			със злъч –
ти магаре си богато,
с цели три товара злато.
- Не ме мислете толкоз прост –
запъвам се, че съм на мост.
























Стара максима

Колкото и да тежиш,
не задълбавай на дълбоко –
ти лек бъди, това важи
да се издигнеш на високо.







Авто-криза

Щом ровиш тук и там,
в епицентъра не влизай –
да не се препънеш сам
в собствена кирлива риза.


















Аз – човекът

Отелен до вола
езстрадах въпроса –
истината гола
била чисто боса.









КръгоУзорно

Новият ни идеал –
взел-дал,
стигна до там
салам-килограм.















Морски пасквил

Не съм по вицовете лански,
но не понасям мъж по бански
и не защото ми звучи брутално –
не се познава как е материално.









Плаж

Морски плясък,
топъл пясък,
аполони и бикини,
силикони, монокини –
да изгубиш чак ума си.
... А пък аз съм до мъжа си.














Ноктюрно

Луната
в лунната пътека,
пилее
златната си сгур –
стоя измамно
	меко-лека,
над острия си маникюр.







Импресия

Ако се усещаш лош
и те стряска нечий смях,
ако виждаш всяка нощ
утрото да сипе грях –

повече от сянка тих
нахрани със своя стих
и врабчето босоного –
в мир изпратено от Бога.














Към читателя

Таз книжка тънко-анемична
за гладно време е типична,
но истина вековна знам –
талантът не върви на килограм.

