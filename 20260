Добре дошли в Нюйоркския Горен Йист Сайд, 
където аз и моите приятели живеем, 
учим,
играем и спим—понякога и заедно. 
Влезте в скандалния свят на Интригантката—населен от най-невероятната тълпа на света; свят на завист,предателство и палави снимки по автобусите. 
…С.се е върнала от пансиона.
Косата й е по-дълга и светла.
Мистериозните й очи сякаш крият нови тайни…ако не внимаваме,
С.ще спечели учителите ни,
ще носи роклята, в която не можем да се поберем,
ще изяжда последната маслинка,
ще разлива кампари по килимите ни,
ще открадне сърцата на приятелите и братята ни,
и изобщо ще ни съсипе живота, както само тя си знае. 
Аз ще внимавам.
Ще бдя над всички.
Очаква ни щура и дяволита година.
Усещам го. 

С любов, 
Интригантката 

