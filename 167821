Малена

Тя е от особена порода - 
не е просто хубава жена. 
Както казал си го е народът 
все едно ти пада пелена. 

Сякаш по земята тя не стъпва, 
а се носи като аромат. 
Щом я видят хората изтръпват
или от любов,  или от яд. 

Въртиопашка често я наричат 
тези дето нямат този чар, 
но тя е тук за тия що обичат
и ценят греховния и дар. 

Жена е,  а пък дявол във сърцето 
те щипе като рак по съвестта. 
Щом твоя е извръщаш си лицето 
да скриеш похотта си от света. 

Прекрасна е и паднала и права - 
снагата и е стройна като бор, 
а пък съпругата е тъпа крава, 
запряна все зад селския стобор. 

Очите и са истинска вселена
в която ти изгубваш си ума. 
Душата би продал,  че таз Малена
да те чака вярна у дома.