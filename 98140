	Аз и Силвия прекрачихме прага на кабинет 306. Заварихме напрегнати учиници да се готвят за предстоящата контролна работа по география. Оставаха само десет минути до началото на учебния час. Притеснението се долавяше във въздуха — някои за последно преговаряха уроците си, други попълваха отговорите на теста от учебника предварително, а трети в отчаяното си положение подготвяха пищовите си.
	Тръгнахме да се настаняваме. Извадихме учебниците си по география. Аз се заех с това да си припомня за последно уроците, а приятелката ми обобщаваше своите знания чрез урока за контрол от учебника.
	София се появи и усмихвайки се свали розавото си яке. Аз лично не разбирам тази топла усмивка, която се изписва на лицето й всеки път щом влиза в класната стая. Но това нейно щастие беше само за момента. Радостта й отстъпи място на тревогата. Стресът се изписа на лицето й. Момичето извади своя учебник, отвори го на урока за контрол и си приближи до чина, на който седяхме аз и Силвия.
	— Здравейте! — каза тя с уплашено изражение.
	— Здрасти! — казахме единодушно ние и почти едновременно
	— Коя държава е унитарна? — попита ме едно момче — Огнян, което седеше зад мен.
	Обърнах се и отговорих:
	— Япония. Индия, Малайзия и ОАЕ са федеративни държави и остава единствена възможност да е Япония.
	След това се присъединих към оживения разговор на своите приятелки. Обсъждаха отговорите на въпросите от учебника. Уплахът на София ясно се открояваше на сините й младежки очи. Бухналата коса на Силвия очертаваше обърканото й и притеснено лице, когато й казвах, че е сгрешила. Напрежението в класната стая растеше с всеки изминал момент.
	Часът започна. Госпожа Тодорова влезе в кабинета на госпожа Измерлиева. Учителката по география нямаше своя стая, затова имахме час в някоя свободна. Всички извадихме по един двоен лист и написахме имената, номера и класа си. Госпожа Тодорова продиктува на класа дпълнителния въпрос, който винаги даваше, и започнахме да попълваме отговорите на контролното. Учителката ни беше на възраст приблизително на шестдесет години. Нейната тъмна и рошава къса коса очертаваше сбръчканото й от старост лице. Тази възрастна жена постоянно ходеше прегърбена. Това лесно се забелязваше, докато ходеше по