A>
	Зима
A$
@	Елена Балджиева
P>
	Бялата, студена зима пак дойде.
	Тъжно е. Няма вече кой да я спре.
	Безброй бели пеперуди падат по земята
	пухкави като памук от небесата.
	
	Голите дървета сипят се със сняг.
	Плачат, огъват се немощно пред вечния им враг.
	Студеният вятър наближава свободно.
	Блъска и кърши клони безпощадно.
	
	Пътеките от бели, по-бели.
	Сърцата ни сякаш за момент са спрели.
	Пушеци и димящи комини,
	Къщи със запалени камини.
	
	Деца трепетно в очакване стоят.
	Играят със снега и не могат да се спрат.
	Събуждат се със сърца разтуптени.
	Коледата е дошла за тях с подаръци големи.
	Нова година очакват в захлас.
	Сурвакари да им пеят високо на глас.
	
	А дните се редят и редят и времето лети.
	Снегът бавно и тихо се топи.
	Природата се съживява от дълбокия си сън
	и зимата гони далече, някъде навън.
	Но тя със закани им казва сега:
	“Ще дойда догодина пак със снега.”

@@	1999
